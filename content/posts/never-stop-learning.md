---
title: "Nikad ne prestani učiti"
author: "Yves Bennaim"
authorURL: "https://bennaim.com/"
meta: "U novinama i na televiziji, Bitcoin je često prezentiran kao zlatni novčić sa “B” simbolom na licu. Zbog toga, mnogo ljudi koji ne znaju što je Bitcoin misle da tako zapravo i izgleda..."
translator: "Matija"
translatorURL: ""
slug: "never-stop-learning"
flag: "croatia"
tags:
    - translation
---

U novinama i na televiziji, Bitcoin je često prezentiran kao zlatni novčić sa “B” simbolom na licu. Zbog toga, mnogo ljudi koji ne znaju što je Bitcoin misle da tako zapravo i izgleda.

No u stvarnosti, Bitcoin je samo računalni kôd, softverska mreža koja ne postoji u fizičkom obliku. 

Kada mediji žele ilustrirati vijesti o Bitcoinu, koriste slike i vizualizacije lako prepoznatljive svima. Pošto Bitcoin po svojstvima podsjeća na zlato,(rijedak je i vrijedan, i može se koristiti za plaćanja), a ime sadrži riječ “coin” (novčić), najlakši način je samo prikazati zlatni novčić.

Slično kao što se koristi slika žarulje da se ilustrira ideja “elektriciteta,” ili putnog kufera za ilustriranje “putovanja.”

Bitcoin je vrlo nova stvar za većinu ljudi. Sasvim je normalno osjećati određeni strah prema novim, nepoznatim tehnologijama. No, lako je za svakoga naučiti koristiti ih.

Kada naučimo nešto novo, lako je praviti greške. Nažalost, lopovi i prevaranti samo čekaju na takve početničke greške, kako bi se okoristili i zaradili novac.

Zato je važno biti oprezan i pažljiv kod učenja, strpljivo i polako napredovati dok ne postanemo vještiji.

Prvo pravilo za zapamtiti: ako netko prodaje “Bitcoin” koji izgleda kao zlatni novčić ili papirnata novčanica, to nije Bitcoin. To je prevara.

Kloni se svake priče koja izgleda predobro da bi bila istinita. Svoj Bitcoin (BTC) nabavljaj samo od povjerljivih izvora, ili članova obitelji koji su već upoznati sa Bitcoinom i koji znaju što rade.

Nikad ne prestani učiti o Bitcoinu. 
