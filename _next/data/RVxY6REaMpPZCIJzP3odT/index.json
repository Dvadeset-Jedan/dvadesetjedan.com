{"pageProps":{"translations":[{"content":"\n# Perspektive na Bitcoin u latinskoj Americi\n\nOvo je kratko razmišljanje bazirano na nekim jučerašnjim konverzacijama, a predugo za Tweet.\n\nDio zadovoljstva, i frustracije, putovanja je da različita mjesta imaju vrlo različite perspektive. Lako je biti ograničen na veoma uzak pogled na svijet, a misliti da je širok. Putovanje je protuotrov ovom samozavaravanju.\n\nProblem je još gori u tehnološkom sektoru, pošto se čini da Silicijska Dolina ima hegemoniju nad inovativnosti. To stvara sveprisutnu, ali pogrešnu perspektivu da je Bitcoin većinom tehnologija koju tehnokrati trebaju unaprijeđivati, mijenjati i upravljati.\n\nS time na umu, latinsko-američka perspektiva je osvježavajuća. Oni već znaju da je monetarna ekspanzija centralne banke velik problem i vide Bitcoinovo svojstvo spremišta vrijednosti (“store of value”) kao način da se maknu od toga. Oni su već prošli kroz periode ogromne devaluacije valute i naučili da ne spremaju vrijednost u svojoj lokalnoj valuti. Drugim riječima, oni imaju mukom stečenu mudrost koju Silicijska Dolina nema.\n","frontmatter":{"title":"Perspektive na Bitcoin u latinskoj Americi","author":"Jimmy Song","meta":"Ovo je kratko razmišljanje bazirano na nekim jučerašnjim konverzacijama, a predugo za Tweet. Dio zadovoljstva, i frustracije, putovanja je da različita mjesta imaju vrlo različite perspektive...","translator":"Matija","slug":"latin-american-bitcoin-perspective","tags":["translation"]}},{"content":"\nU novinama i na televiziji, Bitcoin je često prezentiran kao zlatni novčić sa “B” simbolom na licu. Zbog toga, mnogo ljudi koji ne znaju što je Bitcoin misle da tako zapravo i izgleda.\n\nNo u stvarnosti, Bitcoin je samo računalni kôd, softverska mreža koja ne postoji u fizičkom obliku. \n\nKada mediji žele ilustrirati vijesti o Bitcoinu, koriste slike i vizualizacije lako prepoznatljive svima. Pošto Bitcoin po svojstvima podsjeća na zlato,(rijedak je i vrijedan, i može se koristiti za plaćanja), a ime sadrži riječ “coin” (novčić), najlakši način je samo prikazati zlatni novčić.\n\nSlično kao što se koristi slika žarulje da se ilustrira ideja “elektriciteta,” ili putnog kufera za ilustriranje “putovanja.”\n\nBitcoin je vrlo nova stvar za većinu ljudi. Sasvim je normalno osjećati određeni strah prema novim, nepoznatim tehnologijama. No, lako je za svakoga naučiti koristiti ih.\n\nKada naučimo nešto novo, lako je praviti greške. Nažalost, lopovi i prevaranti samo čekaju na takve početničke greške, kako bi se okoristili i zaradili novac.\n\nZato je važno biti oprezan i pažljiv kod učenja, strpljivo i polako napredovati dok ne postanemo vještiji.\n\nPrvo pravilo za zapamtiti: ako netko prodaje “Bitcoin” koji izgleda kao zlatni novčić ili papirnata novčanica, to nije Bitcoin. To je prevara.\n\nKloni se svake priče koja izgleda predobro da bi bila istinita. Svoj Bitcoin (BTC) nabavljaj samo od povjerljivih izvora, ili članova obitelji koji su već upoznati sa Bitcoinom i koji znaju što rade.\n\nNikad ne prestani učiti o Bitcoinu. \n","frontmatter":{"title":"Nikad ne prestani učiti","author":"Yves Bennaim","meta":"U novinama i na televiziji, Bitcoin je često prezentiran kao zlatni novčić sa “B” simbolom na licu. Zbog toga, mnogo ljudi koji ne znaju što je Bitcoin misle da tako zapravo i izgleda...","translator":"Matija","slug":"never-stop-learning","tags":["translation"]}}]},"__N_SSG":true}